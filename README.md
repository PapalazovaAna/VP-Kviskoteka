# VP-Kviskoteka
Project for the course Visual programming

Квискотека е апликација за квиз игра дизајнирана да обезбеди забавно и едукативно искуство. Играта вклучува повеќе мини-игри како „Мој број“, „Квизоманија“ и „ Брзи Симболи“. Секоја мини-игра има уникатни правила и предизвици со кои се тестира знаењето, брзината и вештините на играчот за решавање проблеми.

##Како се игра
На почетниот прозорец избирате една од трите мини-игри која сакате да ја играте со клик на копчето соодветно за таа мини-игра. Веднаш потоа, на нов прозорец се прикажуваат инструкции за соодветната игра, а има и приказ на играта за играчот кој прв пат ја игра полесно да ги разбере инструкциите. За старт на играта се притиска на копчето Старт и во истиот прозорец започнува играта. Играчот треба да внимава на времето кое го пишува во зелено поле на самиот прозорец. Кога играчот ќе ја заврши играта или кога ќе му истече времето се прикажува нов прозорец со точниот одговор каде играчот прави избор дали сака повторно да игра или не.
Целта во „Мој број“ е играчот со помош на математички операции од дадените броеви да го добие бараниот троцифрен број. Играчот може да го искористи секој од дадените броеви најмногу еднаш. Доколку се обиде да внесе неправилна формула, апликацијата тоа нема да му го дозволи и ќе се појави порака за грешка.
Во „Квизоманија“ Ви поставуваме пет прашања секој со по четири понудени одговори од кои само еден е точен. Доколку го погодите точниот одговор полето се обојува зелено, инаку се обојува црвено а со зелена боја се обојува точниот одговор. За да преминете на следното прашање треба да притиснете на копчето Следно прашање. Кога ќе го притиснете ова копче а немате одговорено на прашањето ќе Ви се прикаже следното прашање, меѓутоа нема да Ви каже кој е точниот одговор.
Во играта „Брзи симболи“ случајно се генерира низа од четири симболи кои се избираат од шестте симболи (квадрат, круг, ѕвезда, месечина, петаголник и шестаголник). Со клик на еден симбол играчот го бира тој симбол за следен. Кога ќе одбере четири симболи притиска на копчето ОК, по што се прикажуваат топчиња. Едно црвено топче означува дека еден од симболите е на точно место, сиво топче означува дека еден од симболите го има но е на неточно место.
Идејата за оваа игра е добиена од страната [https://www.slagalica.tv](URL) на која има повеќе вакви слични мини-игри. 

##Структури на податоци и класи
Проектот е развиен во C# користејќи Windows Forms за графичкиот кориснички интерфејс. Податоците за секоја игра се складираат и управуваат во рамките на класите што ја инкапсулираат логиката и состојбата на играта.
*Form1.cs*: Главната форма која обезбедува навигација помеѓу мини-игрите.
За секоја мини-игра има посебна форма која се отвора со навигација од главната форма. 
*MojBroj.cs*: Ја содржи логиката за генерирање и решавање математички загатки во Мој Број.
*Kvizomanija.cs*: Се справува со прашања и одговори за Квизоманија.
*BrziSimboli.cs*: Управува со логиката за играта Брзи симболи.
Почетните податоци како броевите и решенијата за „Мој број“ се чуваат во посебна класа *MojBrojData.cs* до која се пристапува на почеток на мини-играта. Прашањата, понудените одговори и точните одговори за „Квизоманија“ исто така се чуваат во посебна класа *KvizomanijaData.cs*.
*MojBrojEndDialog.cs*, *KvizomanijaEndDialog.cs* и *BrziSimboliEndDialog.cs* се исто така посебни форми кои се отвораат кога ќе заврши соодветната игра и во нив е напишана логиката за прикажување на точното решение.

##Објаснување за некои функции
*newGame()* – ја има во секоја од формите MojBroj.cs,  Kvizomanija.cs и BrziSimboli.cs и ги поставува почетните вредности на променливите во формите и на секоја контрола од кога ќе притиснеме на Старт. Функцијата се повикува и кога од крајниот дијалог играчот ќе одбере да игра повторно.
*count()* – се наоѓа во формата BrziSimboli.cs и се повикува при секој клик на копчето ОК. Прави проверка за тоа колку симболи се на точно место (truePosition), а и колку ги има но се на погрешно место (falsePosition). Бидејќи можно е еден симбол да го има повеќе пати во една низа, за да добијам точни вредности искористив две помошни листи, temp1 и temp2 кои чуваат вредност 0 или 1 за секој елемент во targetArray и yourChosenRow, соодветно. Вредноста е 1 ако конкретниот елемент не е поврзан со некој елемент од другата листа, во спротивно вредноста е 0.
![image](https://github.com/user-attachments/assets/cb3f8b2c-37ed-4849-80ce-8fd310949012)

##Изглед
Почетен изглед на играта:
![image](https://github.com/user-attachments/assets/36f070e9-da92-4fd3-921e-e2abd6c6c67d)

Мој број по клик на Крај:
![image](https://github.com/user-attachments/assets/e537155b-baff-4484-b5d1-e9c70a346065)

Квизоманија:
![image](https://github.com/user-attachments/assets/cee2eb1c-9350-4c55-9b5f-850859c4b8de)

Квизоманија од кога ќе ја завршиме играта:
![image](https://github.com/user-attachments/assets/8d051d8f-5217-4f36-83ac-9770daf62bca)

Брзи симболи:
![image](https://github.com/user-attachments/assets/92434ad6-179f-4227-b024-a7039144a090)
 
Брзи симболи од кога ќе ја завршиме играта:
![image](https://github.com/user-attachments/assets/5ffca10f-9f3a-445c-ba54-1b79ef29a3f2)


